# Misurare il tempo

Un aspetto molto importante del lavoro che svogliamo tutti i giorni è saper usare
il tempo in modo efficiente. Per poter usare il tempo al meglio è importante
misurarlo.

Durante la giornata lavorativa misuriamo cumulativamete le ore:

* svolte "in ufficio";
* svolte sul progetto di un cliente.

### Le ore svolte in ufficio

Queste ore sono quelle scritte sul tuo contratto. Se hai un contratto full-time saranno 8,
se hai concordato un part-time, saranno meno, probabilemente 6.

Durante queste ore ci aspettiamo che tu sia in ufficio o, se lavori da remoto, che tu
sia raggiungibile via computer. Queste ore includono le pause brevi come caffè, bagno e
relax ma escludono le pause lunghe (maggiori di 10 minuti).

L'orario di lavoro è totalmente flessibile compatibilmente con gli impegni ma va realizzato
il totale delle ore da svolgere da contratto. Alcuni esempi:

* inizio alle 10, pranzo dalle 13 alle 14, finisco alle 19;
* inizio alle 9, vado in palestra dalle 13 alle 14 e mangio fino alle 14:30, finisco alle 18:30;
* inizio alle 9:30, mangio dalle 12:30 alle 13, finisco alle 18;
* inizio alle 11, mangio dalle 13:30 alle 14, prendo 30 minuti di permesso e finisco alle 19;
* inizio alle 10, mangio dalle 13:30 alle 14, finisco alle 19 e segno 30 minuti di straordinario;

Riassumendo: le ore riportate sul contratto sono ore in cui devi poter essere "reperibile"
e attivo sui progetti. La flessiblità è completa e, a fine giornata, se hai fatto di più dovrai
segnare degli straordinari, se hai fatto di meno dei permessi.

[link alla spiegazione delle ferie]

[link a dipendenti in cloud]

### Le ore svolte sul progetto di un cliente

L'effort su un progetto viene individuato con un numero di ore, o più semplicemente di giornate,
settimanali da spendere sul progetto stesso che é importante conoscere e tenere presente sempre. Se
avete dubbi sulla quantità di ore da svolgere su un progetto a voi assegnato non esitate a chiederlo
al vostro mentore.

> Se salto una giornata su un progetto di un cliente devo [recuperare il venerdì?](https://github.com/nebulab/playbook/blob/master/crescita-personale/venerdi.md#lavorare-sui-clienti-il-venerd%C3%AC)

Il tempo svolto effettivamente sul progetto deve essere poi misurato. Adottiamo un time tracker per
diversi motivi:

- onestà e trasparenza;
- efficenza amministrativa;
- facilità di utilizzo;
- precisione dei dati.

É fondamentale tenere presente che l'attività che svolgiamo è soprattutto creativa. Non poniamoci
degli obiettivi in termini di ore da svolgere e cerchiamo sempre di dare la precedenza alla qualità
del lavoro. Lasciamo che il tracker sia un semplice strumento per la consuntivazione delle ore, non
un misuratore della nostra produttività.

Tuttavia, dobbiamo essere consapevoli delle sfide che il time tracking porta con sé.

Una è sicuramente quella di definire quali sono i task da attribuire ad un progetto. Non c'è
un'interpretazione univoca nel nostro settore. Tuttavia in linea con quelli che sono [i nostri valori](https://github.com/nebulab/playbook/blob/master/su-di-noi/valori.md)
adottiamo la seguente soluzione. Sono, quindi, da includere:

- tempo di prestazione diretta o implementazione;
- tempo di lavoro in pairing sullo stesso progetto;
- tempo di comunicazione direttamente correlato con il lavoro che si sta svolgendo;
- tempo di studio direttamente ed esclusivamente correlato con il lavoro che si sta svolgendo.

Si dovrebbe invece switchare il tracker su un altro progetto per:

- tempo di prestazione diretta o implementazione su altri progetti;
- tempo di lavoro in pairing con un'altra persona su altri progetti;
- tempo di comunicazione non correlato con il lavoro che si sta svolgendo;
- tempo di studio non direttamente e non esclusivamente correlato con il lavoro che si sta svolgendo.

> Un caso particolare: I tempi di attesa delle risposte del cliente che passo girandomi i pollici
devono essere inclusi? La risposta è: non trovarsi mai nella situazione di doversi girare i pollici
e trovare qualcosa da fare comunque. Se proprio non si ha nulla da fare questo tempo NON va incluso
nel "tempo effettivamente svolto" ma ne va data pronta comunicazione al cliente, segnalando
l'inefficienza.

Non serve far partire il tracker per i tempi di pausa ma lasciamo la libertà, per chi volesse, di
segnare questi momenti con il progetto `Time wasting`.

Alcune difficoltà potrebbero nascere soprattutto in presenza di molte attività diverse da svolgere
contemporaneamente. La raccomandazione è quella di evitare il multitasking. Concentrarsi su task
omogenei permette di lavorare con meno stress, più produttività e rende molto più facile l'utilizzo
del tracker.

In generale, se trovate in difficoltà nell'utilizzo del tracker rivolgetevi al vostro mentore.
