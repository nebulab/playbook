# I valori che portiamo avanti

Ognuno di noi sarà chiamato nello svolgimento del proprio lavoro ad avere un rapporto con la 
clientela, siano essi proprietari del business, project manager o sviluppatori/designer/marketer. Il 
rapporto che si instaura con il cliente è fondamentale. Nel momento della produzione del servizio di 
consulenza bisogna essere in grado di tenere presenti tutti i valori e gli standard che Nebulab si 
propone, rispettivamente, di rappresentare e di mantenere. Lavorare per i clienti vuol dire spesso 
anche lavorare insieme ad uno o più membri del team di Nebulab. È importante supportarsi e 
coordinarsi, sopperendo ad eventuali mancanze degli altri membri del team.

Tutto ciò che Nebulab si propone di essere è riportato sul nostro sito internet. Un cliente che ci 
contatta porta con sé un bagaglio di aspettative dovute alla comunicazione presente sul sito web che 
incorpora dei concetti chiave come: 

- persone appassionate di tecnologia e del web
- giovani ed esperti
- sviluppiamo prodotti di qualità
- risolviamo problemi
- nerd comunicativi
- persone che amano lavorare e divertirsi
- attitudine alla sperimentazione e alla condivisione

È molto importante tenere presente quindi che il cliente si aspetta di trovare un ambiente giovane e 
al tempo stesso competente, dove essere esperti del web si accompagna ad un approccio al lavoro 
leggero, moderno ed efficiente. 

Per entrare un pochino di più nel dettaglio, nell'Introduzione di questa wiki abbiamo già accennato 
qualcosa a proposito dei nostri 
[Standard](https://github.com/nebulab/playbook/blob/master/su-di-noi/standard.md) che possiamo 
riassumere brevemente in:

- qualità del lavoro espresso sui progetti
- onestà
- trasparenza verso i clienti e verso i membri del team
- disponibilità verso i clienti e verso i membri del team

Alcuni di questi Standard dipendono direttamente o incarnano di per sé dei valori umani e 
intellettuali che vorremmo fossero rappresentati da ciascuno dei componenti nel team nei confronti 
dei clienti.

## Onestà

Lavoriamo in modo onesto. Agiamo e comunichiamo in maniera sincera, leale e trasparente. Non 
cerchiamo soluzioni di comodo e esprimiamo le nostre perplessità se pensiamo che una scelta possa 
portare anche solo indirettamente un danno al cliente. Segniamo e billiamo solo le ore 
effettivamente svolte sul progetto.

## Comunicatività

Lavoriamo da remoto e la comunicazione è uno degli aspetti più importanti. Su qualsiasi mezzo (chat, 
email, conference call, tool di PM, registri presenze etc...) bisognerebbe interagire con il cliente 
il più possibile facendolo con chiarezza, semplicità e precisione. Di solito lavoriamo in un 
ambiente rilassato e informale, quindi anche un po' di humor, quando appropriato, non guasta.
Salutiamo il cliente all'inizio della giornata e alla fine. Rendiamo disponibili tutte le 
informazioni che possono servire al cliente o agli altri membri del team, anche banalmente cosa si 
sta facendo o si farà in quella giornata. Segnaliamo le problematiche o i dubbi.  Facciamo in modo 
di tenere aggiornati i tool di PM del cliente o interni. Segniamo a fine giornata le ore svolte su 
Float e/o sui registri presenze del cliente.

## Tempismo
 
Il miglior lavoro o la migliore risposta ad una domanda non servono a nulla se dati con i tempi 
sbagliati. Cerchiamo di capire le priorità del cliente sui task da svolgere e se non siamo sicuri 
chiediamo a lui stesso. Se non stiamo lavorando per il cliente ma ci arriva una richiesta, cerchiamo 
di rispondere prima possibile, chiedendo ad esempio di parlarne in un momento in cui non sarete 
occupati, oppure coinvolgete una persona che può prendere in carico la richiesta. La regola aurea è
non procrastinare.

## Iniziativa

Liberate la vostra iniziativa. Sul lavoro per i clienti iniziativa si traduce con responsabilità e 
autonomia nel lavoro che si va a svolgere. Affrontate le situazioni e le problematiche con senso 
critico, cercando e proponendo la soluzione migliore, non aspettate che sia un altro a farlo per 
voi.
