# La consuntivazione delle ore

La giornata lavorativa per contratti full-time è di 8 ore. Si può decidere contrattualmente di 
ridurre le ore lavorative accedendo al cosiddetto lavoro part-time.

In questa sezione si vuole offrire uno spunto per la corretta divisione del tempo lavorativo e per 
la corretta valutazione delle ore svolte sui progetti, in modo da non danneggiare né il cliente né 
Nebulab. 

Prima di tutto va sottolineato che lo schedule, che attulamente viene redatto sul software Float, 
rappresenta semplicemente una divisione ideale del tempo lavorativo settimanale/mensile. Ognuno di 
noi deve sapere quali sono le priorità sui progetti e deve valutare, in linea con i principi 
delineati in [Lavorare per i clienti](), di cosa si dovrà occupare in quella giornata, fermo 
restando che per la stragrande maggioranza dei casi dovrà occuparsi proprio del progetto che riporta 
lo schedule. Gli accordi con i clienti spesso prevedono un numero di ore, o più semplicemente di 
giornate, settimanali ed é importante tenerlo presente nella gestione di più progetti. Infatti 
ognuno può, se lo ritiene opportuno, anticipare una giornata su un cliente e recuperare la giornata 
dell'altro cliente in un'altro momento (comunicandolo :)).

Il tema della valutazione delle ore lavorative è delicato e l'interpretazione spesso non è univoca.
La soluzione che adottiamo a Nebulab è quella di segnare il tempo effettivamente svolto sul progetto 
avendo come unità minima la mezz'ora. Quali attività include e quali non il "tempo effettivamente 
svolto"?

Include:

- Tempo di implementazione effettiva
- Tempo di pair-programming sullo stesso progetto
- Tempo di comunicazione direttamente correlato con il lavoro che si sta svolgendo
- Tempo di studio direttamente ed esclusivamente correlato con il lavoro che si sta svolgendo
- Tempo di pausa normale (<30 minuti al giorno)

Non include:

- Tempo di implementazione su altri progetti
- Tempo di pair-programming su altri progetti
- Tempo di comunicazione non correlati con il lavoro che si sta svolgendo
- Tempo di studio non direttamente e non esclusivamente correlato con il lavoro che si sta svolgendo
- Tempo di pausa lunghi (>30 minuti al giorno)

Come potete immaginare esistono diverse zone d'ombra nel confine tra attivita incluse e attività non 
incluse. La raccomandazione è quella di usare il buonsenso e di chiedere una mano ad un'altra 
persona, magari che è sul progetto con voi, se vi trovate in difficoltà nella determinazione del 
numero di ore svolte.

Un piccolo trucco che potete utilizzare è cercare di quantificare le attività non incluse e 
sottrarle alle ore di presenza in ufficio.

Un caso particolare: I tempi di attesa delle risposte del cliente che passo girandomi i pollici 
devono essere inclusi? La risposta è: non trovarsi mai nella situazione di doversi girare i pollici 
e trovare qualcosa da fare comunque. Se proprio non si ha nulla da fare questo tempo NON va incluso 
nel "tempo effettivamente svolto" ma ne va data pronta comunicazione al cliente, segnalando 
l'inefficienza.

Per segnare su Float i tempi di pausa e i tempi di attesa utilizziamo il progetto `Time-Wasting`.

La consuntivazione delle ore deve avvenire a fine giornata sugli strumenti previsti (Float e 
registro del cliente se presente). 
